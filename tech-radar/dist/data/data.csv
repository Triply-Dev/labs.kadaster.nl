name,ring,quadrant,isNew,description,Laatst bijgewerkt,,
Advanced Analytics,Assess,Data management & Infrastructure,FALSE,"Met Advanced Analytics worden diverse technologieën en toepassingen bedoeld. Zowel in de Gartner Hype Cycle als in de CGI Future Scan staan meerdere ‘analytics’ variaties, waarin analyses van data worden gecombineerd met vast procesflows, real time procesdata en process mining tot Artificial Intelligence en visualisaties om processen beter te kunnen ondersteunen en te sturen. In deze TechRadar zijn deze samengevoegd omdat het – naar onze mening voor Kadaster – vergelijkbare situaties en technologieën zijn. Op verschillende terreinen kunnen deze waardevol zijn en zouden deze onderzocht moeten worden.",06-09-21,,
Artificial Intelligence ,Adopt,Techniques,FALSE,"Artificial Intelligence (AI) is 'here to stay'. Het is een breed begrip dat in alle tech radars veelvuldig wordt genoemd en vooral in vele vormen en toepassingen (machine learning, deep learning, (un)supervised learning, GAN’s etc.). Met AI wordt gedoeld op cognitieve vaardigheden die normaliter aan mensen worden toegekend maar nu door een machine worden toegepast. Denk aan lerend vermogen, oplossend vermogen en beslissingen maken. Aangezien dit een niet te negeren trend is, is het voor Kadaster ook zaak om hier aandacht aan te besteden. Daarbij is toepassen met zorgvuldigheid en wel afgewogen een must. Los van autonome systemen kan AI ook heel goed ondersteunend worden ingezet. Zie Machine learning, Deep learning & Natural Language Processing  voor meer informatie over deze AI methodes.",06-09-21,,
Autonomous things,Monitor,Tools,FALSE,"Robots, drones, auto's en andere autonome apparaten zijn sterk in ontwikkeling en beloven grote impact in onze manier van leven te gaan hebben. We zien steeds vaker dat deze 'dingen' taken uitvoeren die eerst door mensen werden uitgevoerd en dus taken overnemen of dat het onze taak ondersteunt en dat ons werk er door verandert. Voor het Kadaster zien we daar niet direct veel toepassing voor aangezien ons werk voornamelijk administratief is of heel specifiek in de ruimte (geografisch) zich afspeelt. Wel voorzien we mogelijke impact van deze trend in het registreren van deze autonomous things, zeker als daar rechten en financieringen op bijgehouden moeten worden. Het Kadaster zou daar mogelijk een rol in kunnen gaan spelen.",06-09-21,,
Blockchain,Assess,Data management & Infrastructure,FALSE,"De hype van blockchain begint af te nemen. D.w.z. het wordt nog steeds gezien als de beloofte voor 'vervanging van het Kadaster', terwijl dit in de praktijk volstrekt niet waar is. Het adresseert wel een relevant onderwerp, namelijk: vertrouwen en dan met name vertrouwen in het digitale domein. Welke autoriteit 'zegt' dat data klopt en wat zegt dat dan? Daarnaast is blockchain een gevolg / doorontwikkeling van digitale systemen die steeds beter de decentrale wereld gaan representeren. Dit onderdeel van blockchain past het Kadaster toe in SensRNet, een nieuwe nationale registratie van sensoren waarin deelnemers (nodes) in het register(netwerk) zelf sensoren kunnen beheren, terwijl de data integriteit en koppeling tussen de deelnemers door blockchain worden gegarandeerd. De hype van blockchain begint af te nemen en tegelijk was, is en blijft dit een interessante technologie om te volgen. Het Kadaster doet dat al jaren (oa) met deelname in de Odessey Hackathon en in contact met diverse partners. Er komt met het volwassener worden van Blockchain ook steeds meer aandacht voor een extra check vooraf: is hetgeen op de Blockchain wordt geplaatst daadwerkelijk een representatie van het object. Dit object / de informatie daarover kan zowel fysiek (materiaal in de bouwwereld) als digitaal (ticket in de evenementenbranche) zijn. Het gaat dus om zekerheid over de herkomst van iets dat wordt gerepresenteerd op de Blockchain: authenticated provenance.",06-09-21,,
Cloud Computing,Adopt,Data management & Infrastructure,FALSE,"Cloud Computing is een omvangrijke term die vooral de ontwikkeling van de virtualisatie duidt: van hardware naar virtuele machines (VMs) naar containers naar serverless. In dit spectrum is 'containerization' op dit moment redelijk mainstream aan het worden cq geworden voor huidige software systemen. Zowel ontwikkeltools als vele productiesystemen zijn onderverdeeld in of maken gebruik van containers. Ook het Kadaster is vergaand over naar containers en Kubernetes (container orchestration). De volgende stap in Cloud Computing beweegt naar een nog kleinere eenheid van software 'die ergens draait': serverless. In dat geval is er geen container of VM meer nodig als specifieke runtime, maar zijn er resources waarvan gebruik gemaakt wordt op het moment dat het nodig is. Op het moment dat een functie uitgevoerd moet worden, worden de resources toegewezen aan de functie. Cloud Computing betreft de virtualisatie van (oorspronkelijk en uiteraard nog steeds onderliggend) hardware maar ook het gestandaardiseerd gebruik daarvan aangeboden door grote partijen. Kadaster is vanaf 2018 al bezig met de migratie naar grote leveranciers van Kubernetes(-as-a-Service) en in die zin bezig met de adoptie van Cloud Computing. De volgende fase van Cloud Computing in het gebruik van Serverless is nog in onderzoek bij Kadaster.",06-09-21,,
Computer vision,Explore,Tools,FALSE,"Computer vision is een veld binnen AI waarbij systemen zelf beelden kunnen begrijpen, interpreteren en daar evt ook zelfstandig beslissingen op kunnen nemen. Een voorbeeld van een computer vision toepassing is gezichtsherkenning. Computer vision wordt binnen het Kadaster met name toegepast door het Geo-Expertise Centrum van Maatwerk & Advies waarbij zij o.a. beeldherkenning gebruiken om op basis van luchtfoto’s de zonnepotentie te berekenen. Daarnaast wordt computer vision toegepast bij Kadastrale Kaart Next voor het vectoriseren van de veldwerken. Hierbij herkent de computer o.a. lijnen, punten en bijbehorende tekst. Optical character recoginition (OCR) valt ook onder computer vision. Hierbij gaat het specifiek om het herkennen van tekst in afbeeldingen. In het verleden zijn bijna 17 miljoen Hyp4 aktes ge-OCR'd. Recent is er gekeken of nieuwe OCR technieken tot betere resultaten zou leiden. Er moet nog verder onderzocht worden (aan de hand van een use case) of het de moeite waarde is om alle oude aktes opnieuw te OCR’en.",06-09-21,,
Data Science,Adopt,Techniques,FALSE,"Data science is een wetenschappelijke benadering op data. Niet uitgaande van gedefinieerde rapportages, maar de data beschikbaar maken en hypotheses testen op de data. Dit heeft grote relatie met Big Data en Artificial Intelligence. Wat zou ik willen weten van ons proces, bedrijf, data en hoe zou ik dat uit de data kunnen halen? En welke patronen zou een machine kunnen vinden of zou ik een machine kunnen trainen op bepaalde patronen op te sporen? Door de hoeveelheid data die tegenwoordig beschikbaar is en de mogelijkheden om daar gevarieerd gebruik van te maken en de processing power die beschikbaar is met cloud computing, wordt het mogelijk om dit soort capaciteiten zelf te ontwikkelen en zelf onderzoeken te kunnen uitvoeren ipv dat over te laten aan een select aantal onderzoeksbureaus. Dit is een trend die niet te negeren is en steeds meer ín de bedrijfsvoering wordt gebruikt ipv incidenteel geraadpleegd of ingezet. Het Kadaster bezit veel data van de registraties en de landelijke voorzieningen waarop analyses steeds meer mogelijk worden en ook behoefte voor is. Daarnaast ontwikkelt de markt zich steeds verder en wordt de vraag naar toegang tot onze data en de mogelijkheid voor externe partijen – en burgers – om daar analyses op te doen, steeds sterker. Daarom is het zaak om deze capability op te bouwen als Kadaster, deels om zelf onderzoeken te kunnen doen, deels om de markt te kunnen voorzien van wat zij nodig hebben. Dat kan alleen maar goed ingevuld worden als het Kadaster zelf ook onderzoeken uitvoert.",06-09-21,,
Digital Twin ,Assess,Data management & Infrastructure,FALSE,"De wereld ondergaat momenteel een nieuwe golf van (technologische) ontwikkelingen. Dankzij deze vierde industriële revolutie zien wij een versmelting van de fysieke- en digitale wereld en een enorme toename aan data. Er wordt tegenwoordig zelfs al gesproken over virtual worlds waarin er, net zoals in de fysieke wereld, digitale schaarste bestaat door technieken zoals NFT's. De versmelting van de fysieke- en digitale wereld zien wij het best terug in een digital twin: een digitale kopie van een fysiek object (bijvoorbeeld een vliegtuig). Voor het Kadaster is een digital twin van de gebouwde omgeving het meest relevant: “een slimme, dynamische, digitale representatie van de fysieke wereld met gebruikersvriendelijke visualisatie van de bovengrond en de ondergrond. Slim omdat je ermee kan rekenen, voorspellen, simuleren en monitoren. Een digital twin is geen doel op zich, het helpt om de fysieke wereld beter te laten functioneren (gezonder, veiliger, duurzamer).“ Wij hebben een faciliterende rol in deze ontwikkeling: het leveren van data en technische bouwblokken waar andere digital twins mee kunnen creëren.",06-09-21,,
Distributed Storage,Explore,Data management & Infrastructure,FALSE,"Distributed Storage gaat verder van geautomatiseerde services van traditionele opslag (storage). Trends als Big Data en Distributed FileSystems worden ondersteund vanuit zaken als Cloud Storage en noSQL maar bevatten het aspect van gedistribueerd zijn van de data. Dit is een trend die relevant is aangezien decentraal en gedistribueerd zijn van data en services erg in opkomst is. Oplossingen en tools die Distributed Storage beschikbaar maken, zijn het onderzoeken waard voor het Kadaster.",06-09-21,,
Empowered Edge,Monitor,Data management & Infrastructure,FALSE,"Met dat de hele wereld met elkaar in verbinding staat, wordt het duidelijk wat de randen van het netwerk zijn. Met de intrede van 'the Internet of Things' (IoT) wordt dit als de rand beschouwd, the edge. Deze IoT devices worden steeds krachtiger en krijgen steeds meer mogelijkheden, zelfs tot en met Artificial Intelligence. Dat is geen simpele edge meer, maar een empowered edge! 5G valt hier ook onder en maakt het mogelijk om  meer apparaten aan te sluiten op het internet en kan de vertraging in de verbinding verminderen. Dit maakt het mogelijk om realtime informatie tussen apparaten zoals zelfrijdende auto's uit te wisselen. Het Kadaster onderzoekt deze technologie momenteel nog niet maar deze kan in de toekomst relevant zijn zeker in de combinatie met de opkomst van meer sensoren. Sensoren zijn voor het Kadaster een ontwikkelend terrein. Sensoren zijn vaak uitgerust met IoT capabilities en vormen als zodanig onderdeel van de empowered edge. Het Kadaster zal waarschijnlijk niet direct zelf met IoT en sensoren aan de slag gaan, maar zal wel actief betrokken zijn bij registratie en locatie van sensoren, in ieder geval in de openbare ruimte en van de overheid. Een gebied om te blijven volgen dus.",06-09-21,,
Event Stream Processing,Adopt,Techniques,FALSE,"Data is steeds minder statisch en steeds meer in beweging. Er is steeds meer data en het wordt steeds relevanter wat de kwaliteit en de actualiteit van data is. Data wordt dan steeds meer beschouwd als een stroom van events. Dit is geen nieuw concept en technologieën om event streams te processen zijn behoorlijk volwassen. In de tijd van cloud computing en eventually consistency is event stream processing een essentieel onderdeel. Het Kadaster ontwerpt steeds meer haar systemen met events als de kern van de data(veranderingen). Daarmee ontstaan patronen en architecturen die zich lenen voor event stream processing of geliëerde technieken, zoals event-sourcing. Voorbeelden waar dit toegepast wordt bij Kadaster, zijn KOERS, KDP, BeterKenbaar, Terristische Registratie. Tegelijk is Event Stream Processing nog geen algemeen gedeelde visie op hoe het Kadaster (en daar buiten) data en data stromen modelleren en onderzoeken we hoe we dit meer kunnen toepassen en laten groeien.",06-09-21,,
Explainable AI,Assess,Techniques,FALSE,"De laatste jaren is er niet alleen aandacht voor waar en hoe AI ingezet kan worden maar ook hoe dit op een verantwoorde manier gedaan kan worden. Explainable AI wordt daarbij vaak gezien als een set van technieken die het mogelijk maakt om de uitkomsten van “black box” AI systemen op zo een manier uit te leggen dat ze voor mensen begrijpelijk zijn. Explainable AI kan volgens Gartner ook nog breder worden geïnterpreteerd als de capaciteiten om een AI systeem te beschrijven incl. sterktes en zwaktes van het systeem, voorspellen van gedrag en het identificeren van mogelijke bias. Binnen het Kadaster willen we op een betrouwbare, transparante en ethische manier omgaan met de AI systemen die we hebben en (gaan) ontwikkelen. Er is daarom een kernteam governance algoritmische toepassingen opgericht welke bezig is met het implementeren van richtlijnen voor de inzet van algoritmes. Ook is het kernteam aan het onderzoeken hoe tools zoals een algoritmeregister kunnen helpen bij het uitlegbaar en transparant maken van AI systemen. ",06-09-21,,
Extended Reality ,Assess,Tools,FALSE,"Extended reality is de overkoepelende term voor Virtual Reality (VR), Mixed Reality (MR), Augmented Reality (AR) en andere immersieve technologieën die de fysieke en digitale wereld verbinden. Hierbij gaat het vooral om de visualisatie zelf en heeft de techniek daarom ook raakvlakken met andere techs zoals digital win. Het Kadaster onderzoekt waar VR en AR van toepassing kunnen zijn. Er zijn experimenten uitgevoerd met AR voor grensreconstructie en VR wordt gecombineerd met de digital twin technologie. Het is goed om verder te onderzoeken waar deze technologieën nog verder toegepast kunnen worden. Mogelijk dat bepaalde toepassingen omtrent extended reality ook interessant zijn voor het thuiswerken, denk hierbij bijv. aan een VR desktop.",06-09-21,,
Quantumtechnologie,Monitor,Data management & Infrastructure,FALSE,"Quantumtechnologie  is een sleuteltechnologie die nieuwe producten en diensten mogelijk maakt. Quantumcomputers, quantumnetwerken en quantumsensoren kunnen straks dingen die hun 'klassieke' voorgangers niet kunnen. Quantumcomputers vallen onder high performance computing en hebben een veel grotere verwerkingssnelheid dan gewone computers. Quantumnetwerken en quantumcommunicatie kunnen het mogelijk maken om op een extreem veilige manier met elkaar te communiceren. Wanneer er wordt geprobeerd af te luisteren, wordt dit gedetecteerd. Tot slot onderscheiden quantumsensoren zich van klassieke sensoren door hun hoge gevoeligheid en resolutie. Quantumtechnologie is nog volop in ontwikkeling en het is daarom  belangrijk om de kansen en risico’s van deze technologie goed in de gaten te houden.",06-09-21,,
High Performance Computing,Monitor,Data management & Infrastructure,FALSE,"High performance computing (HPC), ook wel super computing genoemd, is geaggregeerde computerkracht waarbij het geheel veel meer is dan de som van een aantal pc's. De term supercomputer wordt gebruikt voor systemen die tenminste 10.000 tot 100.000 keer sneller zijn dan een gewone pc. Door deze veel grotere rekencapaciteit wordt het mogelijk om complexe problemen op te lossen op het gebied van wetenschappelijk onderzoek en technologische ontwikkeling. Ontwikkelingen zoals quantum computing, neuromorphic  en brain-inspired hardware vallen onder HPC. Andere technologische ontwikkelingen zoals op het gebied van fotonica kunnen zorgen voor een verdere versnelling. Op dit moment zijn de ontwikkelingen nog niet zo ver dat het Kadaster deze kan toepassen en het Kadaster is geen organisatie om deze zelf mee te ontwikkelen. Maar Kadaster houdt wel rekening met deze trend en ontwikkelingen en - voor dit moment - vooral op hoe dit in de toekomst disruptief zou kunnen zijn: de beveiliging van dit moment gaat uit van de relatief beperkte rekenkracht die beschikbaar is om encryptie te ontcijferen. Stel dat HPC beschikbaar komt, is, hoe veilig is onze data en zijn onze systemen dan nog? Voordat de eerste high performance computers zo ver zijn om de encryptie te ontcijferen duurt waarschijnlijk nog een aantal jaar. Wel is het belangrijk om te beseffen dat al eerder maatregelen genomen moeten worden om de encryptie bijv. quantum proof te maken. Het implementeren van deze nieuwe vormen van encryptie kost namelijk ook tijd.",06-09-21,,
IoT,Monitor,Data management & Infrastructure,FALSE,"The Internet of Things is zeker een grote groeiende ontwikkeling in veel verschillende vormen. Dit is gerelateerd aan de Empowered Edge trend / tech, waarbij die meer is gericht op de groeiende rekenkracht en capabilities van IoT devices, terwijl dit item meer gericht is op de IoT devices zelf. Welke mogelijkheden biedt IoT in de verscheidenheid van sensoren die zeer betaalbaar zijn en ook door consumenten worden gebruikt tot en met de huishoudelijke apparatuur die verbonden is met het internet. Een grote diversiteit in verschijningsvormen en toepassingen. Voor het Kadaster zijn sensoren een relevant onderwerp en daarmee IoT. Tegelijk is IoT zélf minder relevant in de zin dat het Kadaster niet zelf veel IoT devices zal ontwikkelen of op de markt zal brengen. Wel is het belangrijk om deze trend en de ontwikkelingen te volgen zodat het Kadaster kan faciliteren in bijvoorbeeld registratie van sensoren in de openbare ruimte of zelfs meer. Dit is precies wat het Kadaster op dit moment in betrokken is: <a href='/demonstrators/sensrnet/index.html'>SensRNet</a>, het opzetten van een nationaal sensorenregister.",06-09-21,,
Knowledge Graphs,Adopt,Tools,FALSE,"Een Knowledge Graph is een representatie van kennis over een bepaald domein die op een gestructureerde manier is vastgelegd. De knowledge graph is opgebouwd uit informatie afgeleid uit verschillende bronnen. Dit kunnen Kadaster bronnen, maar juist ook andere (open) data bronnen zijn. Voor een gebruiker is de knowledge graph toegankelijk als één geheel, en via verschillende manieren toegankelijk. Zo is de representatie vindbaar in de standaard zoekmachines (bijv. Google) en bevraagbaar middels query API’s zoals GraphQL en SPARQL. Een knowledge graph is gebaseerd op de concepten van Linked Data; zoals het gebruik van semantische modellering op basis van standaarden SKOS en OWL, maar ook het toekennen en linken via unieke identifiers (de URIs). Door deze open standaarden te combineren met de domein- en semantische kennis van de data eigenaren wordt (geo-)data voor iedereen begrijpelijk en toegankelijk. Voor Kadaster biedt de Knowledge Graph mogelijkheden om meerdere (Kadaster) datasets integraal bevraagbaar te maken, alsmede data van collega-overheden en marktpartijen. Ook kan de knowledge graph gebruikt worden als ondergrond voor een self-service analyse platform op het Web. Tenslotte hebben we aangetoond dat een Knowledge Graph de onderliggende basis is waar een chatbot (zoals Loki) haar antwoorden op baseert. Met een Knowledge Graph doorbreken we het silo denken in Data en worden wij relevanter voor onze gebruikers.",06-09-21,,
Low/No Code,Explore,Languages & Frameworks,FALSE,"Low en No Code klinkt als een fantastische oplossing voor het te kort aan ontwikkelaars en het beschikbaar maken van rijke IT mogelijkheden aan business gebruikers (citizen developers). Onze visie daarop is dat 'traditionele' software ontwikkeling ook gericht is op zo weinig mogelijk code. Het ontwikkelen van software is niet alleen het oplossen van een probleem nu, maar ook het onderhouden in de toekomst. De kracht van Low/No Code platformen, nadat deze eenmaal zijn ingericht (wat tijd en geld kost), is een snel begin voor snelle oplossingen. De vendor lock-in van een platform en de onderhoudbaarheid in de toekomst zijn serieuze risico's die meegenomen moeten worden bij het inzetten van dit soort platformen.",06-09-21,,
Metadata management,Assess,Data management & Infrastructure,FALSE,"Er is steeds meer data en data is steeds dynamischer, steeds minder statisch. Daarmee wordt het steeds belangrijker hoe en wanneer data is ontstaan, welke afwegingen daarbij zijn gedaan en hoe de data verandert in de loop van de tijd. Dat is metadata behorende bij de data. Bijvoorbeeld de lifecycle van data van ontstaan tot verwijdering (of invalide verklaard; logisch verwijderen) of juist meer op de modellering van de data en de betekenis van de data. Dit heeft ook relatie tot Event Stream Processing aangezien de wijzigingen in de data als events zijn gemodelleerd, wat op zichzelf weer metadata is. Deze metadata in een Event Stream is een goede weergave van de dynamiek van de data. Het beheer van deze metadata is op zich niet nieuw, maar neemt wel een nieuwe vlucht door de groei van de omvang van data en de complexiteit die toeneemt door de toegenomen dynamiek. Er zijn diverse aspecten van metadata waar ontwikkeling in is. Zowel patronen als producten die hierin ontwikkelen en oplossingen bieden zijn volop in beweging. Het Kadaster heeft een aardige hoeveelheid data en daarin zijn modellering en tijdigheid zeker relevante onderwerpen. Het verdient daarom aandacht om metadata en beheer van metadata te onderzoeken hoe en waar dat het Kadaster kan helpen en ondersteunen. Welke standaarden ontwikkelen zich in de wereld? Wat zijn kosten? Wat is de waarde van de data? Wat zijn mogelijkheden? Tijd om te onderzoeken!",06-09-21,,
Microservices,Explore,Techniques,FALSE,"In deze Tech Radar wordt met microservices gedoeld op kleine, autonome instanties van services die gemakkelijk in grote hoeveelheden kunnen worden gestart om hogere belasting van het systeem aan te kunnen of hogere beschikbaarheid te garanderen. Er wordt ook gedoeld op de complexiteit van het beheer van deze instanties en de routering van, naar en tussen microservices. Zodra capaciteit grote fluctuaties kent of beschikbaarheid en/of belasting vraagstukken vormen, wordt in de wereld een greep gedaan naar microservices. Tegelijk vormt de (groei van) complexiteit echt een probleem. In de cloud worden hier steeds betere en nieuwe oplossingen voor ontwikkeld, vaak open source en daarmee goed toegankelijk. Grote bedrijven als Google, Amazon en Netflix maken daar gebruik van en tonen aan dat technologieën zeker productie waardig zijn. Hoewel het Kadaster al een tijdje onderweg is naar cloud architecturen en schaalbaarheid, zijn microservices nog niet per se de standaard. Dat is vooral te wijten aan de kosten en kunde om de complexiteit te kunnen beheersen. Toch beweegt de wereld die kant op en zal het Kadaster daar ook steeds meer in mee gaan (en moeten). Dit zal wel investering vragen in ervaring opdoen en leren om microservices op een goede manier toe te passen en te beheersen. Mogelijk zullen er aanpassingen nodig zijn in de bestaande software om dit mogelijk te maken. Het punt van onderzoek of microservices gebruikt zouden moeten worden, is voorbij. Nu is het zaak om te onderzoeken hóe microservices kunnen worden toegepast.",06-09-21,,
Natural Language Processing ,Adopt,Techniques,FALSE,"Natural Language Processing, aangeduid met NLP, is een specialisatie van Machine Learning en Artificial Intelligence. NLP wordt gebruikt voor het interpreteren van taal. Toepassingen daarvan zijn legio, zoals spellingcontrole, chatbots, suggesties in applicaties (bijv. GMail). De ontwikkeling van nieuwe  frameworks/ algoritmes gaat zeer snel, en we zullen voor elk van deze algoritmes de bruikbaarheid moeten toetsen. Voor alle oplossing geldt dat geannoteerde data (informatie uit tekst met de bijbehorende plaats in diezelfde tekst) zeer belangrijk is. Gegeven onze tot nu toe goede ervaringen met NLP is ons advies om in ieder geval zoveel mogelijk (akte)teksten te annoteren.",06-09-21,,
Open source software,Adopt,Languages & Frameworks,FALSE,"Open source software is een verzamelterm voor software waarvan de broncode volledig vrij beschikbaar is. Hiermee krijgt iedereen het recht de mogelijkheid om de broncode in te zien. OSS, afkorting die meestal gebruikt wordt, is altijd met een licentie gepubliceerd waarin is vastgelegd onder welke voorwaarden verbeteringen, aanpassingen en distributie (verdere verspreiding) mag plaatsvinden. Veel OSS is als vrije software / gratis software te verkrijgen en door te ontwikkelen. Het onderwerp open source is in een stroomversnelling geraakt sinds de publicatie van de brief 'Open, Tenzij' aan de Tweede Kamer door staatssecretaris Knops. Het ETC is daarom - in samenspraak met betrokkenen zoals de CIO-office, S&B en MT-IT - aan het inventariseren wat dit voor het Kadaster kan betekenen en hoe we dit als Kadaster kunnen adopteren.",06-09-21,,
Point clouds,Assess,Techniques,FALSE,"Een point cloud (puntenwolk) is een 3d foto van een omgeving. Ze worden gemaakt met een lidar scanner (Light Detection and Ranging) of op basis van photogrammetrische technieken. Dit wordt een non-contact, non-destructive technologie genoemd om een digitale vorm te maken van een fysieke vorm. Dit wordt al breed toegepast in vele gebieden zoals agrarische en bouw sector. Bij het Kadaster zijn LG Landmeetkunde en het ETC gezamenlijk bezig met een onderzoek of we puntenwolken van derden (dus niet zelfingewonnen puntenwolken) kunnen toepassen bij het inwinnen en reconstrueren van grenzen. Gekeken wordt hoe puntenwolken in de communicatie met stakeholders buiten het kadaster (de eigenaren van de gens) gebruikt kunnen worden in het aanwijsproces. Daarnaast wordt gekeken hoe we als Kadaster puntenwolken kunnen controleren op nauwkeurigheid zodat we de puntenwolk van derden ook voor de metingen kunnen accepteren en niet zelf hoeven in te winnen.",06-09-21,,
Privacy Enhancing Technologies,Explore,Techniques,FALSE,"Dit is een verzamelnaam voor technieken die gebruikt kunnen worden om data te beschermen. Het doel is om de privacy zoveel mogelijk te waarborgen zonder de functionaliteit van systemen te verliezen. Voorbeelden van privacy enhancing technologies zijn Multi-Party Computation, Federated learning, Differential Privacy maar ook data anonimisering en pseudonimisering. Het ETC is momenteel vooral de mogelijkheden van MPC aan het onderzoeken en doet met o.a. KvK & TNO mee aan een MPC pilot.",06-09-21,,
Robot Process Automation (RPA),Assess,Techniques,FALSE,Processen met repeterende stappen kunnen in steeds grotere maten gerobotiseerd en daarmee geautomatiseerd worden. Binnen het Kadaster heeft er een geslaagde pilot plaatsgevonden rond het in kaart brengen van de ov-kosten. Momenteel wordt onderzocht welke processen zich nog meer lenen voor deze technologie. Daarbij moeten we de opmerking maken dat RPA vooral van toepassing is voor processen die niet echt (snel) aangepast en (dus) verbeterd kunnen worden. Bij Kadaster wordt al veel continuous delivery en actief ingezet op het up-to-date houden van onze applicatie en landschap en daarmee is RPA minder relevant of van toegevoegde waarde.,06-09-21,,
Smart Anything,Monitor,Data management & Infrastructure,FALSE,"Smart betekent slim, autonoom, rijk in de beleving en daarmee wordt gedoeld op slimme apparaten die autonoom kunnen opereren, veel sensoren, veel data, begrijpelijke en rijke visualisaties. En dit concept wordt op steeds meer zaken toegepast: Smart City, Smart Home, Smart Workspace, Smart Dust, Smart Materials. Smart Anything dus :-) Dit is een breed gebied waarin concepten en technologie overeenkomstig is of juist heel erg verschillend. Sensoren, IoT en Empowered Edge vormen hier onderdelen in en het wordt ‘Smart’ als deze worden gecombineerd met cloud oplossingen en visualisaties waarin data tot betekenisvolle informatie wordt vertaald en begrijpelijk en toegankelijk wordt gemaakt voor de mens. Diverse onderdelen van Smart Anything staan apart in deze TechRadar (zie bv. smart city) en zijn wisselend relevant voor het Kadaster. De toepassing van Smart bepaald in hoeverre dat relevant is voor het Kadaster. Smart Home en Smart City zijn relevant vanuit het perspectief van waarde van huizen en gebiedsontwikkeling en geografische informatie. Smart Workspace is vooral relevant voor het Kadaster voor haar eigen medewerkers. Smart Dust, hele kleine sensoren, mogelijk zijn microscopisch klein, zijn niet relevant, net zoals Smart Materials. Smart Anything is een relevante trend en het Kadaster zou moeten onderzoeken waar het kan bijdragen en participeren en tegelijk zijn zij slechts een schakel in de hele Smart Anything 'beweging'.",06-09-21,,
Smart City,Assess,Data management & Infrastructure,FALSE,"Smart Cities zijn onderdeel van Smart Anything maar wilden we graag los benoemen. Smart Cities zijn op dit moment namelijk het meest relevant voor het Kadaster. Het Kadaster zal zelf geen Smart Cities gaan ontwikkelen maar kan een aandeel hebben in het leveren van de data en kan participeren in de ontwikkeling van een Smart City. Het Kadaster heeft  laatst samen met 50 andere partijen de ""City Deal; een slimme stad zo doe je dat"" ondertekend.",06-09-21,,
Virtual Assistant,Assess,Tools,FALSE,"Virtual Assistants - of Conversational User Interfaces - zien we tegenwoordig steeds meer om ons heen, denk aan Apple Siri, Google Assistent of de chatbots van vele bedrijven. Bij conversational user interfaces gaat het om het voeren van een gesprek via chatbots of voice assistants. Chatbots bestaan al lang, maar nog niet zo lang met extra hulp van Artificial Intelligence en kant en klaar getrainde (taal)modellen. Daarmee is het mogelijk om een chatbot veel persoonlijker en minder strikt een vooraf bedacht schema te laten volgen. Voice assistance gaat technisch gezien nog een stap verder en hierbij wordt nog meer gebruik gemaakt van Artificial Intelligence. Chatbots zullen dan waarschijnlijk ook eerder worden ingezet binnen het Kadaster. Het Kadaster kan zeker voordeel hebben van chatbots en het is goed om te onderzoeken waar chatbots de werkdruk kunnen verlichten en/of de eerste lijn van vragen kunnen beantwoorden. Het Kadaster experimenteert momenteel zelf met een chatbot genaamd LOKI. Loki is een experiment waarbij we de toegevoegde waarde willen aantonen van een chatbot voor Locatie-gebaseerde Kadaster Informatieverstrekking.",06-09-21,,
Self-sovereign identity,Monitor,Data management & Infrastructure,FALSE,Self Sovereign Identity (SSI) is een technologie voor online identificatie. Zelf soeverein in dezen betekent niet afhankelijk van een uitgevende instantie. Het meest bekend is SSI voor personen. Hierbij kan een individu verschillende 'claims' maken over zijn of haar identiteit. Door middel van het valideren van claims kan iemand's online identeit worden opgebouwd. SSI voor personen wordt het meest onderzocht (zowel technisch als politiek) en als Kadaster zijnde doen wij er goed aan deze ontwikkeling te volgen. Naast personen kan SSI ook worden toegepast op objecten en devices. SSI voor gebouwen heeft een directer raakvlak met het Kadaster. Zo kan Kadaster een validerende rol spelen (de claim bevestigen dat persoon x inderdaad eigenaar is van pand y). Ook onderzoekt Kadaster hoe SSI voor een gebouw er uit kan zien in de vorm van een Unique Object Identifier als systematiek om gebouwen te identifceren. Wanneer het concept van SSI en claims wordt gecombineerd met toegangsmanagement krijgt de gebruiker meer controle over welke (persoons)gegevens worden gedeeld.,06-09-21,,
Orbital Aerospace,Monitor,Data management & Infrastructure,FALSE,"We zien dat het steeds goedkoper wordt om satellieten de lucht in te brengen en daardoor komen er ook steeds meer bij. Het gaat met name om een toename in Low Earth Orbit (LEO) satellieten. Voor het Kadaster zien we 3 mogelijk relevante doeleinden van satellieten; gps, low latency internet en remote sensing. Deze kunnen verder onderzocht worden.  ",06-09-21,,
Machine learning,Adopt,Techniques,TRUE,"Machine learning (ML) is een subset van AI. ML modellen onderscheiden zich van andere AI soorten doordat ze in staat zijn om zelfstandig te leren problemen oplossen. De algoritmes die zo’n model mogelijk maken zijn vaak erg wiskundig en statistisch onderbouwd. ML modellen zijn zelf ook weer op te delen in verschillende categorieën. Vaak wordt dit gedaan in de manier waarop ze getraind worden: supervised, semi-supervised, unsupervised, transfer- en reinforcement learning.
Binnen het Kadaster zetten we ML oa in bij Akte-AI en voor het herkennen van nieuwbouw of zelfbouw in aktes. Eind 2018 is Akte-AI gestart om augmentatie van kennis van de akte toe te voegen aan de aktes die het Kadaster in PDF bezit. Augmentatie omdat er combinaties zijn van AI modellen en reguliere software. De resultaten van het systeem worden intensief gevalideerd – en gecorrigeerd – door handmatige controles.
In vergelijking met deep learning modellen zijn machine learning modellen goedkoper, sneller en beter uitlegbaar maar ook minder krachtig en robuust. Het is belangrijk om per use case een goede afweging te maken tussen de verschillende modellen.",06-09-21,,
Deep learning,Adopt,Techniques,TRUE,"Deep learning (DL) modellen zijn een subset van ML modellen. Deze modellen zijn gebaseerd op neurale netwerken. DL modellen zijn krachtiger dan ML modellen omdat ze zelf leren hoe ze de data moeten interpreteren en welke interpretaties van de data er nu het belangrijkst zijn bij het maken van een beslissing. Het trainen van DL modellen vergt veel rekenkracht, geheugen en data. Per use case is het belangrijk om te bedenken of een DL model nodig is of dat een ML model bijv. voldoende is. 
Binnen het Kadaster worden DL modellen met name ingezet voor beeldherkenning. Bij het ontwikkeling van Kadastrale Kaart Next wordt AI ingezet voor het interpreteren van handschrift en tekeningen. Om de kwaliteit hiervan te controleren vind een intensief handmatig proces plaats. Daaruit blijkt dat de resultaten zeer goed zijn.  Dit proces is in overgangsfase  van de status ‘in ontwikkeling’ naar ‘productie’. Daarnaast lopen nog diverse andere onderzoeken waarbij DL wordt ingezet. Voorbeelden hiervan zijn het detecteren van zonnepanelen en BRT-objecten op luchtfoto’s.",06-09-21,,
